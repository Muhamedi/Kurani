<?xml version="1.0" encoding="utf-8" ?>
<!DOCTYPE Chapter [
	<!ATTLIST Chapter ChapterID CDATA #REQUIRED>
	<!ATTLIST Chapter ChapterName CDATA #REQUIRED>
	<!ELEMENT Chapter (Verse+)>
	<!ATTLIST Verse VerseID CDATA #REQUIRED>
	<!ELEMENT Verse (#PCDATA)>
]>
<!-- This SQL Query Generated at 27 August 2018 08:54 (UTC) from www.qurandatabase.org -->
<Chapter ChapterID="63" ChapterName="The Hypocrites">
	<Verse VerseID="1"><![CDATA[Kur të erdhën ty hipokritët, të thanë: “Ne dëshmojmë se vërtet ti je i dërguar i All-llahut!” E, All-llahu e di se ti je i dërguar i Tij, por All-llahu dëshmon se hipokritët janë rrenacakë (kur thonë ashtu). ]]></Verse>
	<Verse VerseID="2"><![CDATA[Ata betimin e tyre e bëjnë për t’u mbrojtur, andaj ata penguan nga rruga e All-llahut. Veprimi që ata bënë është shumë keq. ]]></Verse>
	<Verse VerseID="3"><![CDATA[Ngase ata besuan (me gojë) e pastaj mohuan, andaj zemrat e tyre u mbyllën dhe ata nuk kuptojnë. ]]></Verse>
	<Verse VerseID="4"><![CDATA[E kur t’i shohish ata, trupat e tyre të mahnisin, e kur të flasin, fjalës së tyre i vë veshin. Po ata janë si trungujt e zgavruar e të mbështetur, e çdo zë e mendojnë se është kundër tyre. Ata janë armiq, pra ruaju prej tyre! All-llahu i vraftë, si shmangen nga e vërteta! ]]></Verse>
	<Verse VerseID="5"><![CDATA[E kur u thuhet: “Ejani te i dërguari i All-llahut që ai të kërkojë prej Tij falje për ju”, ata tundin kokat e tyre dhe i sheh se si ta kthejnë shpinën duke e mbajtur veten të madh. ]]></Verse>
	<Verse VerseID="6"><![CDATA[Sa u përket atyre, është krejt njësoj: si kërkove për ta falje, si nuk kërkove për ta falje (nga Zoti), sepse All-llahu kurrsesi nuk do t’i falë dhe është e sigurt se All-llahu nuk ia ofron udhëzimin popullit arrogant. ]]></Verse>
	<Verse VerseID="7"><![CDATA[Ata janë që u thonë (vendasve të Medinës): “Mos u jepni atyre që janë me të dërguarin e All-llahut (muhaxhirëve), ashtu që të shpërndahen!. Po, te All-llahu janë pasuritë (depot) e iqejve e të tokës, por hipokritët nuk janë duke kuptuar”. ]]></Verse>
	<Verse VerseID="8"><![CDATA[Ata thonë: “Nëse do të kthehemi (prej gjuhës me beni Mustalikët) në Medine, ai më i forti pa tjetër prej aty ka për ta përzënë atë më të dobëtin!” (ashtu thanë) Ndërsa e tërë krenaria i takon All-llahut, të dërguarit të Tij dhe besimtarëve, por hipokritët këtë nuk e dinë. ]]></Verse>
	<Verse VerseID="9"><![CDATA[O ju që besuat, as pasuria juaj e as fëmijët tuaj të mos u shmangin prej adhurimit të All-llahut, e kush bën ashtu të tillët janë mu ata të humburit. ]]></Verse>
	<Verse VerseID="10"><![CDATA[Dhe jepni nga ajo që Ne u kemi dhënë juve, para se ndonjërit prej jush t’i vijë vdekja, e atëherë të thotë: “O Zoti im, përse nuk më shtyve edhe pak afatin (e vdekjes), që të jepja lëmoshë e të bëhesha prej të mira!” ]]></Verse>
	<Verse VerseID="11"><![CDATA[Po, All-llahu kurrsesi askë nuk e shtyn për më vonë, kur atij t’i vijë afati i vet. All-llahu hollësisht është i njohur me atë që ju punoni.  ]]></Verse>
</Chapter>
